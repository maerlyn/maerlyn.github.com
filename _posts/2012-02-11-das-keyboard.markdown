---
layout: post
title: Das Keyboard
---

Hétfő óta boldog tulajdonosa vagyok egy [Das Keyboard Model S Ultimate][bill] billentyűzetnek.

![Model S Ultimate](/img/daskeyboard.jpg)

Az előző billentyűzetem elég megviselt volt mostanra, ideje volt váltani. Soká kerestem megfelelő csereeszközt. Évekkel ezelőtt volt már mikrokapcsolós klaviatúrám, szerettem, de húszéves kora után megadta magát. Mivel elég sokat gépelek, mindenképp valami hosszútávra megfelelőt szerettem volna. Soká gondolkodtam, de végül úgy döntöttem, beruházok ebbe. Nem bántam meg.

Először is remek érzés gépelni rajta. Na meg az a hihetetlenül *badass* érzés, mikor leülsz egy olyan billentyűzethez, amin a márkajelzést kivéve nincsen semmi felirat. Hangja jelentős, igazi géppuskaropogás van, mikor dolgozom, de nekem nem zavaró, szobatársam meg nincs.

Nem odaváltani volt fura, hanem vissza. Hétfőn kicsomagoltam, összedugtam a géppel, és használtam. Viszont most, hogy hétvégére hazajöttem és a laptop klaviatúráját használom érzem igazán a különbséget. Alig várom, hogy holnap este megint azt használhassam.

Most már csak egy jó laptopállványt kéne építeni&hellip;

 [bill]: http://www.daskeyboard.com/model-s-ultimate/
